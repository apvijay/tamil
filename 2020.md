---
layout: page
permalink: /2020/
title: 2020
---

<br>

## அக்டோபர் 15, 2020
### அவல் உப்புமா 

<iframe width="500" height="333" src="https://www.youtube.com/embed/09atONSkJ5I" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

இருபதுகளில் இருக்கும் இரு ஆண் காதலர்கள் இஷானும் மானவ்வும் சேர்ந்து வாழ்கிறார்கள். அவர்களைச் சந்திக்க வேற்றூரிலிருந்துவந்திருக்கும் இஷானின் பெற்றோர் முழுமுடக்கம் காரணமாக அங்கேயே தங்கிவிடும்படி ஆகிறது. பெற்றொருக்கு இருவரும் காதலிக்கிறார்கள் என்று தெரியாது; நண்பர்கள் என்றே நினைத்திருக்கின்றனர். அங்கு தங்கியிருக்கும் நேரத்தில் இருவரின் நெருக்கத்தைக் கண்டு தாய் ஐயம்கொள்கிறார். இஷான் பெற்றோருக்கு தெரிந்துவிடக்கூடாதென்ற அச்சத்தோடே இருக்கிறான். மானவ் எப்போதும் இயல்பாகவே உள்ளான்;பெற்றோர் புரிந்துகொள்வார்கள் என்றும் அவர்களிடம் கூறலாம் என்றும் இஷானிடம் சொல்கிறான். நாட்கள் செல்லசெல்ல தாய் அவர்களின் நெருக்கத்தையும் மானவ் இஷானிடம் கொண்டிருக்கும் காதலையும் அன்பையும் புரிந்துகொள்கிறார். இறுதியில் சாப்பிடும்நேரத்தில் பெற்றோர் அவர்களிடம் பேசலாம் என்று முடிவுசெய்கின்றனர்; அதேபோல் இஷானும் மானவ்வும் பெற்றோர்களிடம் சொல்லலாம் என்று முடிவுசெய்கின்றனர்.

தன்பால் காதலர்களுக்கு அவர்கள் பெற்றோரிடம் இருக்கும் தயக்கத்தை மிக இயல்பாகக் கூறும் மராத்தி குறும்படம். 

<br>

## ஜூன் 22, 2020 லிருந்து
### கானல் வரி<br>

தீங்கதிர் வாண்முகத்தாள் செவ்வாய் மணிமுறுவல் ஒவ்வா வேனும்<br>
வாங்குநீர் முத்தென்று வைகலும் மால்மகன்போல் வருதிர் ஐய<br>
வீங்கோதந் தந்து விளங்கொளிய வெண்முத்தம் விரைசூழ் கானல்<br>
பூங்கோதை கொண்டு விலைஞர்போல் மீளும் புகாரே எம்மூர்.<br>

<img src="../img/2020_06_22_ulagam_porukkudhillai_call_me_by_your_name_handshake.png" alt="Handshake" style="width:400px;"/><br>
Pic credits: Call me by your name movie

### Lyric of the shore<br>
Beautiful smile on the scarlet mouth of the one<br>
Who has a sweet, radiant, moon-like glow.<br>
Thus describing your pearls, you ask me to buy them, o man!<br>
Exchanging our shining white pearls from the splashing sea,<br>
Our traders receive fragrant flower garlands.<br>
This is Pugār.<br>
<br>

### தமிழர் நாட்டுப்பாடல் (நா. வானமாமலை தொகுப்பு)<br>
எண்ணெய்த் தலை முழுகி, என் தெருவே போறவரே<br>
பாராதீரு என் முகத்தை, பழிகள் வந்து சேர்ந்திடுமே<br>
கல்லோடு கல்லுரச, கடலுத் தண்ணி மீனுரச<br>
உன்னோட நானுரச, உலகம் பொறுக்கலையே<br>


<img src="../img/2020_06_22_ulagam_porukkudhillai_call_me_by_your_name_cycle.jpg" alt="Cycle" style="width:250px;"/><br>
Pic credits: Call me by your name movie

### Tamil folk song (Na. Vaanamaamalai collection)<br>
The one with oiled hair who passes by my street,<br>
See not my face, else we shall be blamed.<br>
A stone rubbing off a stone, a fish rubbing off sea water,<br>
Me rubbing off you, the world can hardly bear.<br>
<br>

### தொல்காப்பியம் (சொல்லதிகாரம் / பால்)<br>
பெண்மை சுட்டிய உயர்திணை மருங்கின்<br>
ஆண்மை திரிந்த பெயர் நிலைக் கிளவியும்,<br>
தெய்வம் சுட்டிய பெயர் நிலைக் கிளவியும்,<br>
'இவ்' என அறியும் அந்தம் தமக்கு இலவே;<br>
உயர்திணை மருங்கின் பால் பிரிந்து இசைக்கும்.<br>

<img src="../img/2020_06_22_ulagam_porukkudhillai_chitrangada_dance.jpg" alt="Chitrangada" style="width:400px;"/><br>
Pic credits: Chitrangada movie

### Tholkaapiyum (Section: 'Word', Subsection: 'Gender'), Tamil Grammar text<br>
Words that refer to feminine people changed from masculine,<br>
[And words that refer to masculine people changed from feminine, (implied)]<br>
And words that refer to gods,<br>
Do not have a specific gendered ending.<br>
They take the gendered form based on the referred individual(s).<br>
<br>

### குறுந்தொகை 58 (வெள்ளிவீதியார்)<br>
இடிக்கும் கேளிர்! நும் குறை ஆக<br>
நிறுக்கல் ஆற்றினோ நன்று மன் தில்ல;<br>
ஞாயிறு காயும் வெவ் அறை மருங்கில்<br>
கை இல் ஊமன் கண்ணின் காக்கும்<br>
வெண்ணெய் உணங்கல் போலப்<br>
பரந்தன்று, இந் நோய்; நோன்று கொளற்கு அரிதே!<br>

<img src="../img/2020_06_22_ulagam_porukkudhillai_portrait_of_a_lady_on_fire.jpg" alt="Portrait" style="width:250px;"/><br>
Pic credits: Portrait of a lady on fire movie

### Collected poems of love (Kurunthogai 58 by Velliveethiyaar)<br>
O advising friend!<br>
If you can stop my affliction it would be good.<br>
It spreads everywhere like melting butter<br>
On a hot bedrock under the scorching sun<br>
Guarded only by the eyes<br>
Of a person without hands and speech.<br>
<br>

### கண்ணன் பாட்டு (பாரதியார்)<br>
நெரித்த திரைக்கடலில் நின்முகங்கண்டேன்;<br>
நீல விசும்பினிடை நின்முகங்கண்டேன்;<br>
திரித்த நுரையினிடை நின்முகங்கண்டேன்;<br>
சின்னக் குமிழிகளில் நின்முகங்கண்டேன்;<br>
பிரித்துப் பிரித்துநிதம் மேகம் அளந்தே,<br>
பெற்றதுன் முகமன்றிப் பிறிதொன்றில்லை;<br>
சிரித்த ஒலியினிலுன் கைவிலக்கியே,<br>
திருமித் தழுவியதில் நின்முகங் கண்டேன்.<br>

<img src="../img/2020_06_22_ulagam_porukkudhillai_moonlight.jpg" alt="Moonlight" style="width:400px;"/><br>
Pic credits: Moonlight movie

### Song of Kannan (by Bharathiyar)<br>
In the rolling wavy sea, I saw your face.<br>
Amidst the blue space, I saw your face.<br>
Amongst braided froth, I saw your face.<br>
In the small bubbles, I saw your face.<br>
Patternizing the clouds daily,<br>
I never saw anything but your face.<br>
Hearing your smile and drawing your hands apart,<br>
I looked back and hugged you, I saw your face.<br>
<br>

<br>

## ஏப்ரல் 23, 2020
### உலக நூல் நாள்


மொழி மொழிவது.<br>
எழுத்து கடத்துவது.<br>
அறிவுக்கடத்தி.<br>

எழுத்து பதிவு.<br>
ஓவியத்துக்குப் பின்பாக தோன்றிய பதிவு.<br>
ஓவியத்தினூடாக தோன்றிய பதிவு.<br>

காண்பதைச் சொல்வது எழுத்து.<br>
காட்சியாக தொடங்கியது முதல் எழுத்து.<br>
காண்பதைச் சொன்னது எழுத்து.<br>

கணக்கைச் சொல்வது எழுத்து.<br>
பணக் கணக்கு. இவர் இதை இவருக்கு கொடுத்தார்.<br>
கணக்கைச் சொன்னது எழுத்து.<br>

வென்றதைச் சொல்வது எழுத்து.<br>
நான் அரசன், நான் இதை இவனை வென்றேன்.<br>
இச்செல்வம் ஈட்டினேன். நான் ஆண்டவனின் மகன்.<br>
வென்றதைச் சொன்னது எழுத்து.<br>

உள்ளம் சொல்வது எழுத்து.<br>
சிறுமணிப்  பூக்கள் உதிர்கின்றன. <br>
இதோ இவள் மனம் யாருக்கு காத்திருக்கின்றன.<br>
உள்ளம் சொன்னது எழுத்து.<br>

அறம் சொல்வது எழுத்து.<br>
மாசில்லா மனம் ஆதல் என்றது அது.<br>
அறம் சொன்னது எழுத்து.<br>

வினா உரைப்பது எழுத்து.<br>
ஏன் எப்படி எது எதற்கு எவ்வளவு,<br>
அப்படியே அதுவே அதற்கே அவ்வளவே.<br>
விடை தருவது எழுத்து.
